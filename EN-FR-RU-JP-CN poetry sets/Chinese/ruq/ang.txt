双丝作绠系银瓶，百尺寒泉辘轳上。
悬丝一绝不可望，似妾倾心在君掌。
人生意气好弃捐，只重狂花不重贤。
宴罢调筝奏离鹤，回娇转盼泣君前。
君不见，眼前事，岂保须臾心勿异。
西山日下雨足稀，侧有浮云无所寄。
但愿莫忘前者言，挫骨黄尘亦无愧。
行路难，劝君酒，莫辞烦。
美酒千钟犹可尽，心中片愧何可论。
一闻汉主思故剑，使妾长嗟万古魂。
