人闲春荡荡，帐暖香扬扬。
飞光染幽红，夸娇来洞房。
舞席泥金蛇，桐竹罗花床。
眼逐春瞑醉，粉随泪色黄。
王子下马来，曲沼鸣鸳鸯。
焉知肠车转，一夕巡九方。

苦风吹朔寒，沙惊秦木折。
舞影逐空天，画鼓余清节。
蜀书秋信断，黑水朝波咽。
娇魂从回风，死处悬乡月。

杂杂胡马尘，森森边士戟。
天教胡马战，晓云皆血色。
妇人携汉卒，箭囊巾帼。
不惭金印重，踉锵腰力。
恂恂乡门老，昨夜试锋镝。
走马遣书勋，谁能分粉墨？

青门放弹去，马色连空郊。
何年帝家物，玉装鞍上摇。
去去走犬归，来来坐烹羔。
千金不了馔，貉肉称盘臊。
试问谁家子，乃老能佩刀。
西山白盖下，贤俊寒萧萧。


晓菊泫寒露，似悲团扇风。
秋凉经汉殿，班子泣衰红。
本无辞辇意，岂见入空宫。
腰佩珠断，灰蝶生阴松。


蝶飞红粉台，柳扫吹笙道。
十日悬户庭，九秋无衰草。
调歌送风转，杯池白鱼小。
水宴截香腴，菱科映青罩。
蒙梨花满，春昏弄长啸。
惟愁苦花落，不悟世衰到。
抚旧惟销魂，南山坐悲峭。