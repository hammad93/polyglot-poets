青骢马肥金鞍光，龙脑如缕罗衫香。
美人狭坐飞琼觞，贫人唤云天上郎。
别起高楼临碧筱，丝曳红鳞出深沼。
有时半醉百花前，背把金丸落飞鸟。
自说生来未为客，一身美妾过三百。
岂知地种田家，官税频催没人织。
长金积玉夸豪毅，每揖闲人多意气。
生来不读半行书，只把黄金买身贵。
少年安得长少年？海波尚变为桑田。
荣枯递转急如箭，天公岂肯于公偏。
莫道韶华镇长在，发白面皱专相待。

