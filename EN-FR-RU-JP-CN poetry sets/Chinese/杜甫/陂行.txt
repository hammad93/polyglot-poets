岑参兄弟皆好奇，
携我远来游陂。
天地黯惨忽异色，
波涛万顷堆琉璃。
琉利汗漫泛舟入，
事殊兴极忧思集。
鼍作鲸吞不复知，
恶风白浪何嗟及。
主人锦帆相为开，
舟子喜甚无氛埃。
凫□散乱棹讴发，
丝管啁啾空翠来。
沉竿续蔓深莫测，
菱叶荷花净如拭。
宛在中流渤清，
下归无极终南黑。
半陂以南纯浸山，
动影袅窕冲融间。
船舷暝戛云际寺，
水面月出蓝田关。
此时骊龙亦吐珠，
冯夷击鼓群龙趋。
湘妃汉女出歌舞，
金支翠旗光有无。
咫尺但愁雷雨至，
苍茫不晓神灵意。
少壮几时奈老何，
向来哀乐何其多？