君不见左辅白沙如白水，
缭以周墙百馀里。
龙媒昔是渥洼生，
汗血今称献于此。
苑中牝三千匹，
丰草青青寒不死。
食之豪健西域无，
每岁攻驹冠边鄙。
王有虎臣司苑门，
入门天厩皆云屯。
一骨独当御，
春秋二时归至尊。
至尊内外马盈亿。
伏枥在□空大存。
逸群绝足信殊杰。
倜傥权奇难具论。
累累阜藏奔突，
往往坡陀纵超越。
角壮翻同糜鹿游，
浮深簸荡鼋鼍窟。
泉出巨鱼长比人，
丹砂作尾黄金鳞。
岂知异物同精气，
虽未成龙亦有神。