百链镜，
熔范非常规，
日辰处所灵且祗。
江心波上舟中铸，
五月五日日午时。
琼粉金膏磨莹已，
化为一片秋潭水。
镜成将献蓬莱宫，
杨州长吏手自封。
人间臣妾不合照，
背有九五飞天龙。
人人呼为天子镜，
我有一言闻太宗。
太宗常以人为镜，
鉴古鉴今不鉴容。
四海安危居掌内，
百王治乱悬心中。
乃知天子别有镜，
不是杨州百链铜。