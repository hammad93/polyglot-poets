历阳崔太守，何日不含情。
恩义同钟李，埙篪实弟兄。
　
光尘能混合，擘画最分明。
台阁仁贤誉，闺门孝友声。
西方像教毁，南海绣衣行。
　
金橐宁回顾，珠箪肯一枨。
只宜裁密诏，何自取专城？
进退无非道，徊翔必有名。
好风初婉软，离思苦萦盈。
金马旧游贵，桐庐春水生。
雨侵寒牖梦，梅引冻醪倾。
共祝中兴主，高歌唱太平。
