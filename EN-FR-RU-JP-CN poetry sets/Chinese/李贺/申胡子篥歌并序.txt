    申胡子，朔客之苍头也。朔客李氏本亦世家子，得祀江夏王
庙，当年践履失序，遂奉官北郡。自称学长调短调，久未知名。
今年四月，吾与对舍于长安崇义里，遂将衣质酒，命予合饮。气
直强回笔端，与陶、谢诗势相远几里！”吾对后，请撰申胡子
篥歌，以五字断句。歌成，左右人合噪相唱。朔客大
喜，擎觞起立，命花娘出幕，徘徊拜客。吾问所宜，称善平弄，
于是以弊辞配声，与予为寿。

颜热感君酒，含嚼芦中声。
花娘簪绥妥，休睡芙蓉屏。
谁截太平管？列点排空星。
直贯开花风，天上驱云行。
今夕岁华落，令人惜平生。
心事如波涛，中坐时时惊。
朔客骑白马，剑杷悬兰缨。
俊健如生猱，肯拾蓬中萤！
