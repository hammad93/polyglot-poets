    汉秦宫，将军梁冀之嬖奴也。秦宫得宠内舍，故以娇名大噪
于人。予抚旧而作长辞，辞以冯子都之事相为对望，又云昔有之
诗。

越罗衫袂迎春风，玉刻麟麟腰带红。
楼头曲宴仙人语，帐底吹笙香雾浓。
人间酒暖春茫茫，花枝入帘白日长。
飞窗复道传筹饮，十夜铜盘腻烛黄。
秃衿小袖调鹦鹉，紫绣麻鞋踏哮虎。
斫桂烧金待晓筵，白鹿清酥夜半煮。
桐英永巷骑新马，内屋深屏生色画。
开门烂用水衡钱，卷起黄河向身泻。
皇天厄运犹曾裂，秦宫一生花底活。
鸾篦夺得不还人，醉睡氍毹满堂月。
