座人制诗嘲诮。贺复继四首。

谁知泥忆云，望断梨花春。
荷丝制机练，竹叶剪花裙。
月明啼阿姊，灯暗会良人。
也识君夫婿，金鱼挂在身。

铜镜立青鸾，燕脂拂紫绵。
腮花弄暗粉，眼尾泪侵寒。
碧玉破不复，瑶琴重拔弦。
今日非昔日，何人敢正看？

洞房思不禁，蜂子作花心。
灰暖残香炷，发冷青虫簪。
夜遥灯焰短，睡熟小屏深。
好作鸳鸯梦，南城罢捣砧。

寻常轻宋玉，今日稼文鸯。
戟干横龙，刀环倚桂窗。
邀人裁半袖，端坐据胡床。
泪湿红轮重，栖乌上井梁。