落日欲没岘山西。
倒著接口花下迷。  
襄阳小儿齐拍手。
拦街争唱白铜□。  
旁人借问笑何事。
笑杀山翁醉似泥。  
鸬鹚杓。
鹦鹉杯。
百年三万六千日。
一日须倾三百杯。
遥看汉水鸭头绿。
恰似葡萄初发醅。  
此江若变作春酒。
垒麴便筑糟丘台。
千金骏马换小妾。  
笑坐雕鞍歌落梅。  
车旁侧挂一壶酒。
凤笙龙管行相催。
咸阳市中叹黄犬。
何如月下倾金□。  
君不见晋朝羊公一片石。
龟头剥落生莓苔。  
泪亦不能为之堕。
心亦不能为之哀。
清风朗月不用一钱买。  
玉山自倒非人推。
舒州杓。
力士铛。
李白与尔同死生。
襄王云雨今安在。
江水东流猿夜声。