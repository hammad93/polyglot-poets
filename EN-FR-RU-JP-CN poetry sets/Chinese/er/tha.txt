深宫高楼入紫清。
金作蛟龙盘绣楹。 
佳人当窗弄白日。
弦将手语弹鸣筝。
春风吹落君王耳。
此曲乃是升天行。
因出天池泛蓬瀛。
楼船蹙沓波浪惊。
三千双蛾献歌笑。
挝钟考鼓宫殿倾。
万姓聚舞歌太平。
我无为。
人自宁。
三十六帝欲相迎。
仙人飘翩下云□。  
帝不去。
留镐京。
安能为轩辕。
独往入□冥。  
小臣拜献南山寿。
陛下万古垂鸿名。