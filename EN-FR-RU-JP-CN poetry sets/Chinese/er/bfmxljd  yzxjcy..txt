若有人兮思鸣皋。
阻积雪兮心烦劳。
洪河凌竞不可以径度。
冰龙鳞兮难容□。  
邈仙山之峻极兮。
闻天籁之嘈嘈。
霜崖缟皓以合沓兮。
若长风扇海涌沧溟之波涛。
玄猿绿罴。
舔□□岌。  
危柯振石。
骇胆栗魄。
群呼而相号。
峰峥嵘以路绝。
挂星辰于□岩。  
送君之归兮。
动鸣皋之新作。
交鼓吹兮弹丝。
觞清冷之池阁。

君不行兮何待。
若反顾之黄鹄。
扫梁园之群英。
振大雅于东洛。
巾征轩兮历阻折。
寻幽居兮越□□。  
盘白石兮坐素月。
琴松风兮寂万壑。
望不见兮心氛氲。
萝冥冥兮霰纷纷。
水横洞以下渌。
波小声而上闻。
虎啸谷而生风。
龙藏溪而吐云。
寡鹤清唳。
饥鼯颦呻。
魂独处此幽默兮。
愀空山而愁人。
鸡聚族以争食。
凤孤飞而无邻。
口蜓嘲龙。  
鱼目混珍。
嫫母衣锦。
西施负薪。
若使巢由桎梏于轩冕兮。
亦奚异乎夔龙蹩口于风尘。  
哭何苦而救楚。
笑何夸而却秦。
吾诚不能学二子沽名矫节以耀世兮。
固将弃天地而遗身。
白鸥兮飞来。
长与君兮相亲。