狂风吹古月。
窃弄章华台。
北落明星动光彩。
南征猛将如云雷。
手中电曳倚天剑。 
直斩长鲸海水开。
我见楼船壮心目。
颇似龙骧下三蜀。
扬兵习战张虎旗。
江中白浪如银屋。
身居玉帐临河魁。
紫髯若戟冠崔嵬。
细柳开营揖天子。
始知灞上为婴孩。
羌笛横吹阿□回。  
向月楼中吹落梅。
将军自起舞长剑。
壮士呼声动九垓。
功成献凯见明主。
丹青画象麒麟台。