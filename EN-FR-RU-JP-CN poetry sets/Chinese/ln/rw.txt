倬彼甫天  岁取千千
我取其陈  食我农人  自古有年
今适南亩  或耘或耔  黍稷薿薿
攸介攸止  烝我髦士

以我齐明  与我牺羊  以社以方
我天既臧  农夫之庆
琴瑟击鼓  以御田祖  以祈甘雨
以介我黍稷  以榖我士女

曾孙来止  以其妇子  馌彼南亩
田畯至喜  攮其左右  尝其旨否
禾易长亩  终善且有
曾孙不怒  农夫克敏

曾孙之稼  如茨如梁
曾孙之庾  如坻如京
乃求千斯仓  乃求万斯箱
黍稷稻梁  农夫之庆
报以介福  万寿无疆
