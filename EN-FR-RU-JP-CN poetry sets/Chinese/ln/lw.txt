明明上天  照临下土
我征徂西  至于艽野
二月初吉  载离寒暑
心之忧矣  其毒大苦
念彼共人  涕零如雨
岂不怀归  畏此罪罟

昔我往矣  日月方除
曷云其还  岁聿云莫
念我独兮  我事恐庶
心之忧矣  惮我不暇
念彼共人  睠睠怀顾
岂不怀归  畏此谴怒

昔我往矣  日月方奥
曷云其还  政事愈蹙
岁聿云莫  采萧获菽
心之忧矣  自诒伊戚
念彼共人  兴言出宿
岂不怀归  畏此反覆

嗟尔君子  无恒安处
靖共尔位  正直是与
神之听之  式榖以女

嗟二君子  无恒安处
靖共尔位  正直是与
神之听之  介尔景福