邓公马癖人共知，
初得花骢大宛种。
夙昔传闻思一见，
牵来左右神皆竦。
雄姿逸态何□□，
顾影骄嘶自衿宠。
隅目青荧夹镜悬，
肉鬃□连钱动。
朝来少试华轩下，
未觉千金满高价。
赤汗微生白雪毛，
银鞍却覆香罗帕。
卿家旧赐公取之，
天厩真龙此其亚。
昼洗须腾泾渭深，
夕趋可刷幽并夜。
吾闻良骥老始成，
此马数年人更惊。
岂有四蹄疾于鸟，
不与八骏俱先鸣。 
时俗造次那得致，
云雾晦冥方降精。
近闻下诏喧都邑，
肯使骐□地上行。