麟角凤觜世莫识，
煎胶续弦奇自见。
尚看王生抱此怀，
在于甫也何由羡？
且过王生慰畴昔，
素知贱子甘贫贱。
酷见冻馁不足耻，
多病沈年苦无健。
王生怪我颜色恶，
答云伏忱艰难遍：
疟疠三秋孰可忍？
寒热百日相交战。
头白眼暗坐有胝，
肉黄皮皱命如线。
惟生哀我未平复，
为我力致美淆膳。
遣人向市赊香粳，
唤妇出房亲自馔。
长安冬□酸且绿，
金城土酥静如练。
兼求畜豪且割鲜，
密沽斗酒谐终宴。
故人情义晚谁似？
令我手脚轻欲旋。
老马为驹信不虚，
当时得意况深眷。
但使残年饱吃饭，
只愿无事常相见！