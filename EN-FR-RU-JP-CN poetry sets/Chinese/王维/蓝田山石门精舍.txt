落日山水好，漾舟信归风。
探奇 不觉远，因以缘 源穷。
遥爱云木秀，初疑 路不同。
安 知清流转，偶与前山通。
舍舟理轻策，果然惬所适。
老僧四五人，逍遥荫松柏。
朝梵林未 曙，夜禅山 更寂。
道心及 牧童，世事问樵客。
暝宿长林 下，焚香卧瑶席。
涧芳袭人衣，山月映石壁。
再寻畏迷误，明发更登历。
笑谢桃源人，花红复来觌。
