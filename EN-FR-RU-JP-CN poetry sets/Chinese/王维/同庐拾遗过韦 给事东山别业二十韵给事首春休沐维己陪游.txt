托身侍云陛，昧旦 趋华轩。
遂陪鸿侣，霄汉同飞翻。
君子垂惠顾，期我于田园。
侧闻景龙际，亲降南面尊。
万乘驻山外，顺风祈一言。
高阳多夔龙，荆山积。
盛德启前烈，大贤钟後昆。
侍郎文昌宫，给事东掖坦。
谒帝俱来下，冠盖盈丘樊。
闺风首邦族，庭训延乡村。
采地包山河，树井竟川原。
岩端回绮槛，谷口开朱门。
阶下群峰首，云中瀑水源。
鸣玉满春山，列筵先朝暾。
会舞何飒沓，击钟弥朝昏。
是时阳和节，清昼犹未暄。
蔼蔼树色深，嘤嘤鸟声繁。
顾己负宿诺，延颈惭芳荪。
蹇步守穷巷，高驾难攀援。
素是独往客，脱冠情弥敦。