闻道黄金地，仍开白玉田。
掷山移巨石，咒岭出飞泉。
猛虎同三径，愁猿学四禅。
买香燃绿桂，乞火踏 红 莲。
草色摇霞上，松声泛月边。
山河穷百二，世界接 三千。
梵宇聊凭视，王城遂渺然。
灞陵才出树，渭水欲连天。
远县分诸 郭，孤村起白烟。
望云思圣主，披雾隐 群贤。
薄宦惭尸素，终身拟尚玄。
谁知草庵客，曾和柏梁篇。
