汗家天 将才且雄，来时 谒帝明光宫。
万乘亲推双阙下，千官出饯五陵东。
誓辞甲第金门里，身作长城玉塞中。
卫霍才堪一骑将，朝廷不数贰师功。
赵魏燕韩多劲卒，关西侠少何咆勃。
报仇只是闻尝胆，饮酒不曾妨刮骨。
画戟雕戈白日寒，连旗大旆黄尘没。
迭鼓遥翻瀚海波，鸣笳乱动天山月。
麒鳞锦带佩吴钩，飒沓青骊跃紫骝。
拔剑已断天骄臂，归鞍共饮月支头。
汗兵大呼一当百，虏骑相看哭且愁。
教战虽令赴汤火，终知上将先伐谋。
