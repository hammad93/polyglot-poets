少年客淮泗，落魂居下邳。
遨游向燕赵，结客过临淄。
山东诸侯国，迎送纷交驰。
自尔厌游侠，闭户方垂帷。
深明戴家礼，颇学毛公诗。
备知经济道，高卧陶唐时。
圣主诏天下，贤人不得遗。
公吏奉组，安车去茅茨。
君王苍龙阙，九门十二逵。
群公朝谒罢，冠剑下丹墀。
野鹤终踉跄，威凤徒参差。
或问理人术，但致还山词。
天书降北阙，赐帛归东口。
都门谢亲故，行路日逶迤。
孤帆万里外，淼漫将何之。
江天海陵郡，云日淮南 祠。
杳冥沧洲上，荡漭无人知。
纬萧或卖药，出处安能期。
