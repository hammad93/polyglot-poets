翠羽流苏帐,春眠曙不开。
羞从面色起,娇逐语声来。
早向昭阳殿,君王中使催。

堂上青弦动,堂前绮席陈。
齐歌卢女曲,双舞洛阳人。
倾国徒相看,宁知心所亲。

香气传空满,妆华影箔通。
歌闻天仗外,舞出御楼 中。
日暮归何处,花间长乐宫。

宫女还金屋,将眠复畏明。
入春轻衣好,半夜薄妆成。
拂曙朝前殿,玉墀 多佩声。

朝日照绮窗,佳人坐临镜。
散黛恨忧轻,插钗嫌未正。
同心勿遽游,幸待春妆竟。
