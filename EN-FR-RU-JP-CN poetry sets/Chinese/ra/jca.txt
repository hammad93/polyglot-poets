少年十五二十时，步行夺得 胡马射。
射杀中山白额虎，肯数邺下黄须儿。
一身转战三千里，一剑曾当百万师。
汉兵奋迅如霹雳，虏骑崩腾畏蒺藜。
卫青不败由天幸，李广无功缘数奇。
自从弃置便衰朽，世事磋砣成白首。
昔时飞箭 无全目，今日垂杨生左肘。
路傍时卖故侯瓜，门前学种先生柳。
苍 茫古木连 穷巷，寥 落寒山对虚牖。
誓令疏勒出飞泉，不似颖川空使酒。
贺兰山下阵如云，羽檄交驰日夕闻。
节使山河募年少，诏书五道出将军。
试拂铁衣如雪色，聊持宝剑动星文。
愿得燕弓射大将，耻令越甲鸣吴君。
莫嫌旧日云中守，犹堪一战取 功勋。
