春风上苑开桃李，诏许看花入御园。
香径草中回玉勒，凤凰池畔泛金樽。
绿丝垂柳遮风暗，红药低丛拂砌繁。
归绕曲江烟景晚，未央明月锁千门。


　　新昌宅书堂前有药树一株今已盈拱前长庆中于
　　翰林院内西轩药树下移得才长一寸仆夫封一泥
　　丸以归植今则长成名之天上树

白榆星底开红甲，珠树宫中长紫霄。
丹彩结心才辨质，碧枝抽叶乍成条。
羽衣道士偷玄圃，金简真人护玉苗。
长带九天余雨露，近来葱翠欲成乔。
