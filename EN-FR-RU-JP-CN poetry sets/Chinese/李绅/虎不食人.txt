　霍山县多猛兽，顷常择肉于人，每至采茶及樵苏，
　常遭啖食，人不堪命。自大和四年至六年，遂无
　侵暴，鸡犬不鸣。深山穷谷，夜行不止。得摄令
　和状，称潜山县乡村正赵珍夜归，中路与
　虎同行至家，竟无伤害之意。

南山白额同驯扰，亦变仁心去杀机。
不竞牛甘令买患，免遭狐假妄凭威。
渡河岂适他邦害，据谷终无暴物非。
尔效驺虞护生草，岂徒柔伏在淮淝。
