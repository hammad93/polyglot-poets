　寺在常州东郭，松扉竹院，各在冈阜。地甚疏通，
　接郭外，每岁寒食，里人洒扫经过之所。大历中，

　士女满晴川，郊外纷纷拜古。万井人家初
　禁火，九原松柏自生烟。人间后事非前事，镜里
　今年老去年。介子终知禄不及，王孙谁复更相怜。”
　当时以为绝唱。尝在童儿即闻此诗，非欲继和，
　盖纪事因书。

江城物候伤心地，远寺经过禁火辰。
芳草垄边回首客，野花丛里断肠人。
紫荆繁艳空门昼，红药深开古殿春。
叹息光阴催白发，莫悲风月独沾巾。
