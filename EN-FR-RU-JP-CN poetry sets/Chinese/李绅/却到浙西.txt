　出杭州界入苏州。八年，浙西六郡灾旱，百姓饥
　殍，道路相望，米价翔贵。是岁浙东大稔，因请
　出米五万斛，贱估以救浙西居人。诏下蒙允。是
　岁王不奏饥旱，反怒邻境所救，以为卖己。
　遂求王涯合计，诬构罔上，奏陈米非官米，足私
　求利。及伏诛，蒙圣恩加察奸邪所罔。初
　入浙西苏州界，吴人以恤灾之惠，犹惧旌幡留戒
　于迥野之处，不及城郭之所，则相率拜泣于舟楫
　前。是岁，卢周仁为苏州刺史。

临平水竭蒹葭死，里社萧条旅馆秋。
尝叹晋郊无乞籴，岂忘吴俗共分忧。
野悲扬目称嗟食，林极翳桑顾所求。
苛政尚存犹惕息，老人偷拜拥前舟。
