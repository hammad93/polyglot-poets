昔余过稚齿，从师昧知奥。
徒怀利物心，不获藏身宝。
曳娄一缝掖，出处劳昏早。
醒醉迷啜哺，衣裳辨颠倒。
忠诚贯白日，直己凭苍昊。
卷舌堕谗谀，惊波息行潦。
衰禽识旧木，疲马知归道。
杨柳长庭柯，兰荃覆阶草。
旌旄光里舍，骑服欢妻嫂。
绿鬓绝新知，苍须稀旧老。
冠身忝贵，斋沐心常祷。
笙磬谅谐和，庭除还洒扫。
栖迟还竹巷，物役浸江岛。
倏忽变星霜，悲伤满衷抱。
