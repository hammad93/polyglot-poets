Dy l'un des deux, sans tant me desguiser 
Le peu d'amour que ton semblant me porte 
Je ne scauroy, veu ma peine si forte, 
Tant lamener ne tant petrarquiser. 
Si tu le veulx, que sert de refuser 
Ce doulx present dont l'espoir me conforte 
Si non, pourquoy, d'une esperance morte 
Pais tu ma vie affin de l'abuser 
L'un de tes yeulx dans les enfers me ruë, 
L'aultre à l'envy tour à tour s'esvertue 
De me rejoindre en paradis encor 
Ainsi tes yeulx pour causer mon renaistre, 
Et puis ma mort, sans cesse me font estre 
Ore un Pollux, et ores un Castor. 
