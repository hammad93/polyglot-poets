Ayant après long desir 
Pris de ma doulce ennemie 
Quelques arres du plaisir, 
Que sa rigueur me dénie, 
Je t'offre ces beaux oeillets, 
Vénus, je t'offre ces roses, 
Dont les boutons vermeillets 
Imitent les lèvres closes, 
Que j'ay baisé par trois fois, 
Marchant tout beau dessoubs l'ombre 
De ce buisson, que tu vois 
Et n'ay sceu passet ce nombre, 
Pource que la mere estoit 
Auprès de là, ce me semble, 
Laquelle nous aguettoit 
De peur encores j'en tremble. 
Or' je te donne des fleurs 
Mais si tu fais ma rebelle 
Autant piteuse à mes pleurs 
Comme à mes yeux elle est belle, 
Un Myrte je dédiray 
Dessus les rives de Loyre, 
Et sur l'écorse escriray 
Ces quatre vers à ta gloire 
Thenot sur ce bord icy, 
A Venus sacre et ordonne 
Ce myrte, et luy donne aussi 
Ces troppeaux et sa personne. 
Thyrsidis vota Veneri 
Quod tulit optata tandem de Leucade, Thyrsis 
Fructum aliquem, has uiolas dat tibi, sancta Venus. 
Post sepem hanc sensim obrepens, tria basia sumpsi 
Nil ultra potui nam prope mater crat. 
Nunc uiolas, sed plena feram si uota, dicabo 
Inscriptam hoc myrtum carmine, Diua, tibi 
Hanc Veneri myrtum Thyrsis, quod amore potitus, 
Dedicat, atque una seque suosque greges. 