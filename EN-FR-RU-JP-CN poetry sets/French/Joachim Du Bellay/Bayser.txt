Sus ma petite Columbelle, 
Ma petite belle rebelle, 
Qu'on me paye ce qu'on me doit 
Qu'autant de baysers on me donne, 
Que le poëte de Véronne 
A sa Lesbie en demandoit. 
Mais pourquoy te fay-je demande 
De si peu de bayser, friande, 
Si Catulle en demande peu 
Peu vrayment Catulle en désire, 
Et peu se peuvent-ilz bien dire, 
Puis que compter il les a peu. 
De mille fleurs la belle Flore 
Les verdes rives ne colore, 
Ceres de mille espicz nouveaux 
Ne rend la campagne fertile, 
Et de mille raisins, et mille 
Bacchus n'emplit pas ses tonneaux. 
Autant donc que de fleurs fleurissent, 
D'espicz et de raysins meurissent, 
Autant de baysers donne-moy 
Autant je t'en rendray sur l'heure, 
Afin qu'ingrat je ne demeure 
De tant de baysers envers toy. 
Mais sçais-tu quelz baysers, mignonne 
Je ne veulx pas qu'on les me donne 
A la Françoise, et ne les veulx 
Tels que la Vierge chasseresse 
Venant de la chasse les laisse 
Prendre à son frère aux blonds cheveux 
Je les veulx à l'italienne, 
Et telz que l'Acidalienne 
Les donne à Mars son amoureux 
Lors sera contente ma vie, 
Et n'auray sur les Dieux envie, 
Ny sur leur nectar savoureux. 
Ad amicam 
Da mihi tu, mea lux, tot basia rapta petenti, 
Quot dederat uati Lesbia blanda suo. 
Sed quid pauca peto, petiit si pauca Catullus 
Basia pauca quidem, si numerentur, erunt. 
Da mihi, quot coelum stellas, quot litus arenas, 
Siluaque quot frondes, gramina campus habet 
Aëre quot uolucres, quot sunt et in asquore pisces 
Quot noua Cecropias mella tuentur apes. 
Hasc mihi si dederis, spernam mensasque Deorum, 
Et Ganymedea pocula sumta manu. 