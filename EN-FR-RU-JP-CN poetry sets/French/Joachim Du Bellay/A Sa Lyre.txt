Va donques maintenant, ma Lyre, 
Ma Princesse te veult ouir. 
Il fault sa table docte elire 
Là, quelque amy voudra bien lire 
Tes chansons, pour la resjouir 
Ta voix encores basse et tendre 
Apren à hausser dès ici, 
Et fay tes chordes si bien tendre, 
Que mon grand Roy te puisse entendre, 
Et sa royale epouze aussi. 
Il ne fault que l'envieux die 
Que trop hault tu as entrepris 
Ce qui te fait ainsi hardie, 
C'est que les choses qu'on dedie 
Au temple, sont de plus grand pris. 
